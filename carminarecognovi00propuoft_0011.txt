PRAEFA TI 0 v

quidem traiciendis, quod emendandi Properti genus magnus ille Scaliger inuenit infamauitque,
fortasse aliquibus liberiores uidebimur. cum enim suptilioris rationis acrioris industriae maioris
etiam peritiae sit quo quidque ordine dixerit poeta quam quid dixerit uidere, traiectionibus
uersuum etiam necessariis compluribus nocuit uirorum doctorum notatu digna incuria, horum
sine argumentis commendantium, illorum pari leuitate indemnatas iugulantium. quae 011111 ita
sint, primo qui traiectionibus omnino negabit utendum, abstineat manum a Propertio. is enim
iudex est qui quid inter poetae membra disiecta et scopas quasdam dissolutas intersit dignoscere
nequeat. deinde illis qui talem uiam ingredi non refugerint ante omnia Ciceronianum illud
uidendum est ‘ quatenus.' nam de carminibus alia aliis multo magis misere accepta sunt a
librariis ut fortasse etiam ex laciniis quibusdam reficta haud absurde putes, quo de genere sunt
II vi, III vii, IV xi. in quibus si uera teneri non poterunt, in ueri simillimis erit acquiescen-
dum, nec, si omnia non poterunt, idcirco nulla uulnera sananda; et quoniam huius praefa-
tionis fines longiorem excludunt disputationem, quattuor tantum exemplis, ne absentes subi-
tariae audaciae damnemur, cetera quoque a nobis ratione certa siue traici siue alio modo
mutari peritos docebimus.

ac primo quidem loco ponemus IV vii 3, 4 ‘ Cynthia namque meo uisa est incumbere
fulcro Ι nuper ad extremae murmur humata uiae '. haec de Cynthia iuxta uiam sita aut per-
uerse interpretando aut ‘ marmor’ uel ‘ margine’ inferciendo dicta esse cogunt. quid? num
Appiam ignoramus, praetextam sepulchris :2 num Latinam, num Flaminiam, num alias
sescentas? mirum ni in aliqua uia'extrema sepulta esset Cynthia. ‘sed heus tul’ inquit aliquis
‘ Propertius *nonne sciebat locum ubi iaceret sua Cynthia? cur igitur in re nota uerba perderet ’ἐ ’
audio. scripsit uero Propertius non sibi qui sciebat sed tibi qui nescis. non tulit has nugas
Housman (Journal of Philoloqy xvi p. 14), qui tamen cum dicit ad sententiam quidem rec-
tissime Propertium “ scribere debuisse ‘ Tibure acl extremam nuper humata viam ' '', non
scripsisse ipso uerbo fatetur. quid multa? ut nunc res se habet, Cynthiae sepulchri locum
ubi non attinebat, bis commemorauit Propertius, ubi necesse erat, ne semel quidem. ergo
quod dest eo quod superest expleatur, uu. 81, 82 post 4 traiectis. ad uiam sepulta est Tibure
apud Anienem fluuium. iamne audis illud ⁴ murmur Ῥ puto nisi surdus es. quod si ne
caecus quidem, illud epigramma legas quod laudat Broukhusius ad loc. ‘inscriptio uetus in
ponte Salario super Anienem. CALCAMvs . RAPIDAs . svssrncm . Gvnerms . VNDAs . Ι ET .
LICET. IRATAE . oERNERE . MVRMVR . AQVAE.'

transeo ad IV ii 35 sq. ‘est etiam aurigae species Vertumnus et eius, Ι traicit alterno qui
leue pondus equo’. haec aut spuria aut corrupta esse fatendum. spuria tum demum esse
concedam cum alter ille Propertius qui u. 36 scripserit ante oculos mihi sistetur. corruptelae
haud unum indicium est. primum quod ‘ uertumnos ' aliquos habes, nouum atque inauditum
aurigarum et desultorum genus3 deinde illud quod uertumno hoc, si re uera aliquis fuit,
nihil magis ἀπροσδιόνυσον. ipsius enim dei εὐτραπελία exemplis inlustranda erat, non equitum
species et cognomina explicanda. itaque unum de duobus tolletur mendum si pro ‘est etiam '
aut ‘ mentiar' aut ‘ asciscam ’ legetur. restabit tamen alterum quod mecum uelim explores.
multis iam exposuit Vertumnus quam aptus formis omnibus deus esset. ⁶ cuiusuis ad speciem'
inquit ‘ me orna3 ipse fiam: in armis miles, demissis 111 tunicis institor, piscator cum calamo,
cum corbe messor ²: auriga uero et desultor quo denique cum habitu Ρ 1111111 Vertumni? nugae.
immo cum 00 quod utrumque significabit, ‘ cum uerbere '. hoc quod sententia postulat fortasse
a scripto longius abesse uidebitur. abest tamen haud ita multum. intercidit ber post uer, e
ante et, et confusa sunt, sicut sescentieS, c et t,· itaque tumner a librariis metro quoquc
suadente conuersum 111 uerbum< nus >.

tertio loco III xi 35 sqq. tractabimus, in quo carmine simplex et cohaerens materia
Cleopatrae foeditatis Augustique laudium a librariis tam indigne habita est ut haud iniuria
inter corruptissima id ipsum habeatur. ut exordium ab eo quod constet faciamus, Lachmannus
uersus 36 et 40 alterum in alterius locum iusserat migrare, uerissime : nam Romae sempiternam
esse notam quod Aegyptia harena Pompeio tres triumphos detraxisset Lucano dignius quam
Propertio. omissis igitur quae cx u. 35 ab uno F corrupte tradito elicere studet Baehrens,
de u. 40 proxime dicendum est. in quo primum soloecismum librariorum, in et ad, sicut alibi

